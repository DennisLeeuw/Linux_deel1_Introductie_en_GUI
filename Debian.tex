Ubuntu en Linux Mint zijn gebaseerd op Debian en alle drie zijn veel gebruikte distributies. Ubuntu en Linux Mint zijn vooral populair als desktop omgevingen, terwijl we Debian vaker terug vinden in een serverruimte.

Debian is een distributie die ooit is opgezet door Ian Murdoch, in 1993, en de distributie is vernoemd naar hem en zijn vrouw Debra; Deb-Ian ofwel Debian. Debian wordt ontwikkeld zoals ook open source software wordt ontwikkeld, door vrijwilligers op een volledig open en transparante manier.

